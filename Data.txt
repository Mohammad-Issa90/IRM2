  Rijksuniversiteit Groningen
De Rijksuniversiteit Groningen (RUG) is de universiteit in de Nederlandse stad Groningen. De universiteit is gesticht in 1614 en daarmee na de Universiteit Leiden de oudste nog bestaande universiteit van Nederland.[1] Met circa 35.000 studenten en ongeveer 6.000 medewerkers is het een van de grootste Nederlandse universiteiten.
   Rijksuniversiteit Groningen
 Latijnse naam
Motto
Locatie Opgericht Rector
Studenten Personeel Lid van
Academia Groningana
Verbum Domini lucerna pedibus nostris (Het woord van de Heer is een lamp voor onze voeten)
Groningen, Nederland 1614
Prof. dr. Cisca Wijmenga (vanaf 1 sept 2019)
36.023 (2019)
6500 incl UMCG (2017) Coimbra, EUA, SAE
     Website (http://www.rug.nl/)
 Portaal     Onderwijs
     Inhoud
 Naam en wapen
Geschiedenis
17e en 18e eeuw 19e eeuw
20e en 21e eeuw
Nobelprijzen
Organisatie
Faculteiten
Nationale samenwerking Internationale samenwerking
Onderzoek
Onderzoeksinstituten
Onderwijs
Studies en studentenpopulatie
Externe beoordelingen Studentenleven
Eredoctoraten
Bekende alumni en medewerkers
                  Publicaties Externe link
  Naam en wapen
De universiteit zelf heeft sinds 1614 verschillende namen gevoerd: Hogeschool te Groningen, Universiteit van Stadt en Lande, Academia Provincalis Groningae et Omlandiae, Universitas Imperialis/ Université Impériale (Keizerlijke Universiteit), Academia Groningana (Academie van Groningen), Rijkshogeschool Groningen en sinds 1876: Rijksuniversiteit Groningen.[2] Het wapen van de universiteit, in 1615 vastgesteld door de Staten van Stad en Lande van Groningen, bestond uit het wapenschild van de provincie
  
 Groningen, dat een samenvoeging is van het stadswapen en het wapen van de Ommelanden. Dit provinciewapen is verdeeld in vier delen: linksboven en rechtsonder wordt het stadswapen afgebeeld, in de andere kwadranten het Ommelanderwapen. Op het wapenschild is een opengeslagen boek afgebeeld met de (afgekorte) tekst 'VER/BUM/DNI LU/CER/NA' die staat voor 'VERBUM DOMINI LUCERNA PEDIBUS NOSTRIS', Het woord des Heren is een lamp voor onze voeten, een zinsnede afkomstig uit Psalm 119:105. Het wapen wordt gedekt door een kroon, bestaande uit vijf bladeren en vier parels.[3] Bij de vernieuwing van de huisstijl in 2008 is het wapen vereenvoudigd omdat dat handiger is bij digitale toepassingen.[4]
De universiteit heeft haar christelijke identiteit[5] achter zich gelaten en gekozen voor het motto: "Werken aan de grenzen van het weten". Tegenwoordig wordt echter meestal "founded in 1614 - top 100 university" gebruikt.
De afkorting RUG wordt door de universiteit alleen gebruikt in het Nederlands. In Engelse teksten en in contacten met het buitenland wordt "University of Groningen" (UG) gebruikt.[6]
Geschiedenis
17e en 18e eeuw
De officiële opening vond plaats op 23 augustus 1614. De Rijksuniversiteit Groningen behoort tot de oudste universiteiten van Nederland. Haar academische traditie gaat terug tot 1614, het jaar dat de Universiteit als Hogeschool werd gesticht. De Juridische faculteit claimt overigens een nog oudere geschiedenis.[7] Daarmee is 'Groningen' na Leiden (1575) de oudste (nog bestaande) universiteit van Nederland (de Universiteit van Franeker, die in 1811 werd gesloten, was van 1585).
De Groningse universiteit startte met vier faculteiten: Protestantse Godgeleerdheid, Rechten, Geneeskunde en Filosofie.[8] Ongeveer de helft van de studenten en docenten kwam in de zeventiende eeuw uit het buitenland. Zo kwam de eerste rector magnificus, Ubbo Emmius, uit Duitsland,[9] zij het wel uit het nabijgelegen Oost-Friesland waarvan de taal vrijwel identiek is aan het Gronings. De eerste 75 jaren van haar bestaan ging het de universiteit voor de wind met een instroom van ongeveer honderd studenten per jaar.
Door theologische meningsverschillen, een moeizame relatie met de Staten en politieke perikelen – onder meer de belegering van de stad door 'Bommen Berend' in 1672 – stagneerde de ontwikkeling van de universiteit aan het eind van de zeventiende en in de achttiende eeuw. Er stonden gemiddeld twee- à
 Ballonnen met het universiteitslogo
     Ubbo Emmius, de eerste rector magnificus
              
 driehonderd studenten ingeschreven. Wetenschappelijk lichtpunt in de tweede helft van de achttiende eeuw was echter Petrus Camper. Als patholoog-anatoom, veepestbestrijder en oprichter van de eerste chirurgische polikliniek was hij beroemd tot ver buiten de stadsgrenzen.
19e eeuw
Ten gevolge van de Franse inlijving werd de Groningse universiteit in 1812 onderdeel van de Keizerlijke Universiteit van Parijs.[10] Daarmee kwam Groningen goed weg. Eigenlijk wilde het Franse bestuur maar
één universiteit in Nederland handhaven, en dat zou Leiden zijn. Een Franse inspectiecommissie bleek echter gecharmeerd van de stad en concludeerde dat de afstand tot Leiden vanuit het noorden wel erg groot was. Anders dan Utrecht, Franeker en Harderwijk bleef Groningen daarom open als universiteit.
In 1815 (totstandkoming van het Koninkrijk der Nederlanden) werd het een Rijkshogeschool. In 1850 kwam een nieuw Academiegebouw gereed dat de oude kloostergebouwen verving. Op 5 juni 1872 werd Aletta Jacobs er als eerste vrouw toegelaten. In de loop van de 19e eeuw liep het aantal studenten echter steeds verder terug en in 1876 gingen er stemmen op in Den Haag om de universiteit maar op te heffen. Uiteindelijk werd echter besloten om de universiteit open te houden. De Wet op het Hoger Onderwijs in 1876 verbeterde de positie van de universiteit ingrijpend. De universiteit kreeg de naam Rijksuniversiteit Groningen, er werd behalve in het Latijn ook in het Nederlands gedoceerd en de universiteit kreeg naast een onderwijs- nu ook een onderzoekstaak.[11]
20e en 21e eeuw
De eerste decennia van de twintigste eeuw groeide het aantal faculteiten en opleidingen gestaag, en het aantal studenten explosief. Nadat het Academiegebouw in 1906 was afgebrand en de discussie over een nieuw Academiegebouw startte, gingen er in Den Haag echter toch weer stemmen op om de universiteit maar te sluiten omdat er voldoende andere universiteiten in het land waren. Uiteindelijk kwamen de gelden er toch. Het nieuwe gebouw werd, om de politici in Den Haag de wind uit de zeilen te nemen, in een hoog tempo gebouwd. In 1909 werd dit huidige Academiegebouw voltooid.
Bij het 300-jarig bestaan in 1914 stonden 611 studenten ingeschreven. In 1925 telde de universiteit, nadat er in 1906
brand was uitgebroken en er een renovatie en uitbreiding van
het aantal gebouwen had plaatsgevonden, voor het eerst
duizend studenten. Voor de brand stonden minder dan 500
studenten ingeschreven.Na een terugval in de crisisjaren en
met name de Tweede Wereldoorlog (toen de universiteit in tegenstelling tot bijvoorbeeld Leiden wel openbleef[noot 1]),
groeide het studentenaantal vanaf 1945 in hoog tempo tot
20.000 in 1994. In 2014, toen de RUG 400 jaar bestond en
haar 80e lustrum[13] vierde, stond het studentenaantal op bijna 28.000[14].
In de jaren zeventig werkte de Rijksuniversiteit Groningen met enige tegenzin mee aan een universitair experiment. Onder leiding van de vroegere rector magnificus Prof. J. Snijders werd in 1976 in Leeuwarden gestart met een Friese dependance van de Rijksuniversiteit Groningen. Hier werd, in samenwerking met de
           Academiegebouw (opgeleverd 1909, foto 2004)
     
 Agogische Academie Fryslân (AAF), het Sociaal Hoger Onderwijs gevormd. Doel was een samenwerking te creëren tussen hbo en universiteit, om een interdisciplinaire sociaal wetenschappelijke aanpak van het vakgebied 'welzijnsvraagstukken' te vormen. Friesland had daarmee 165 jaar na de opheffing van Academie in Franeker weer universitair onderwijs op eigen grondgebied. In 1985 kwam er eind aan deze opleiding en de AAF ging op in de Noordelijke Hogeschool Leeuwarden. Wel wordt nog altijd het eerste jaar van de Opleiding Nederlands Recht in Leeuwarden onderwezen.[15]
Sinds 2018 heeft de Rijksuniversiteit onder de naam Campus Fryslân een faculteit in Leeuwarden.[16] In deze elfde faculteit wordt de in 2011 opgerichte University Campus Fryslân (UCF) geïntegreerd.[17] Het doel van de campus is het aanbieden van brede bacheloropleidingen, masteropleidingen en promotie-opleidingen, waarbij de focus ligt op voor Fryslân relevante thema's zoals toerisme en zuivel.[18]
Nobelprijzen
In 1953 kwam de RUG internationaal in het nieuws doordat 'haar' professor Frits Zernike de Nobelprijs voor de Natuurkunde won voor zijn uitvinding van de fasecontrastmicroscoop.[19] In 2016 ontving de Drents-Groningse chemicus Ben Feringa de Nobelprijs voor Scheikunde voor zijn werk aan moleculaire
motoren.[20]
Organisatie
De RUG telt circa 6000 medewerkers, waarvan ongeveer 3500 wetenschappelijk personeel is. Hiermee is de RUG na de Universiteit van Amsterdam en de Universiteit Utrecht qua grootte de derde universiteit van Nederland en na het Universitair Medisch Centrum Groningen (UMCG) de grootste werkgever in de provincie Groningen.
De hoofdvestiging van de universiteit in Groningen is het Academiegebouw aan de Broerstraat. Tegenover het Academiegebouw staat de in 2016/17 geheel verbouwde Universiteitsbibliotheek. Het bestuursgebouw staat in de Oude Boteringestraat. De meeste faculteiten zijn gevestigd in de binnenstad van Groningen of daar vlakbij. De faculteiten Science and Engineering (voorheen Wiskunde en Natuurwetenschappen), Economie en Bedrijfskunde en Ruimtelijke Wetenschappen zijn, evenals het KVI - Center for Advanced Radiation Technology gevestigd op het Zernikecomplex (ook Zernike Campus Groningen genoemd), dat gelegen is aan de noordkant van de stad. Daarnaast heeft de RUG ook een vestiging in Leeuwarden (Rijksuniversiteit Groningen/Campus Fryslân[21]). Plannen om een "branch campus" op te richten in het Chinese Yantai
zijn in januari 2018 afgeblazen.[22]
   De Linnaeusborg op het Zernikecomplex (foto augustus 2012)
           Bestuursgebouw, Oude Boteringestraat 44
            
 Het Universiteitsmuseum stelt tentoonstellingen samen uit de uitgebreide collectie van de universiteit. Deze omvat onder andere de collecties van het voormalige Anatomisch Museum,[23] het voormalig Volkenkundig Museum Gerardus van der Leeuw[24] en het voormalige natuurmuseum.
De Rijksuniversiteit Groningen is vertegenwoordigd in de Stichting Academisch Erfgoed, een stichting die als doel heeft om universitaire collecties en cultuurschatten in stand te houden.[25]
Faculteiten
De RUG kent elf faculteiten:
Faculteit Economie en Bedrijfskunde[26] (Ontstaan in door een fusie van de Faculteit der Economische Wetenschappen (Economie) en de
Faculteit Bedrijfskunde[27] Faculteit Godgeleerdheid en Godsdienstwetenschap[28] Faculteit Gedrags- en Maatschappijwetenschappen[29]
Faculteit der Letteren[30]
Faculteit Medische Wetenschappen (opleidingen zijn onderdeel van Universitair Medisch Centrum Groningen)
Faculteit Rechtsgeleerdheid[31] Faculteit Ruimtelijke Wetenschappen[32]
Faculteit Wijsbegeerte (Filosofie, vroeger de Centrale Interfaculteit genoemd)[33] Faculty of Science and Engineering (voorheen de faculteit Wiskunde en Natuurwetenschappen)[34]
University College Groningen[35]
Campus Fryslân in de stad Leeuwarden (Friesland) fungeert als elfde faculteit van de Rijksuniversiteit Groningen, waarin `University Campus Fryslân` (UCF) is geïntegreerd.
Nationale samenwerking
Exposome-NL, Nederlands consortium dat samenwerkt op het gebied van exposoom onderzoek.
Internationale samenwerking
De RUG wil haar positie in de top van het Europese en mondiale hoger onderwijs verder versterken. Daarom zoekt de RUG samenwerking met verschillende internationale netwerken en partners.[36]
Enlight[37], een alliantie van 9 Europese universiteiten, The Guild of European research-
intensiveuniversities[38] endeCoimbragroup[39],eennetwerkvan37Europese multidisciplinaire universiteiten.
Strategische partners (Europa): Universität Hamburg (UHH) and Carl von Ossietzky Universität Oldenburg
    Medische Faculteit (foto 2009)
               
 Wereldwijde strategische partners: Nanyang Technological University (Singapore), Osaka University (Japan), Macquarie University (Australia), Universitas Gadjah Mada (Indonesia), Universidad de Antioquia (Colombia), Universidad de Chile (Chile), Universidad Nacional Autónoma de México (Mexico), Universidade de São Paulo (Brazil), Universiteit Stellenbosch (South Africa)
Onderzoek
Bij de Rijksuniversiteit Groningen wordt fundamenteel wetenschappelijk onderzoek verricht dat soms wordt toegepast voor het oplossen van maatschappelijke en individuele vraagstukken. Universitaire speerpunten daarbij zijn energie, gezond ouder worden en de duurzame samenleving. Faculteiten hebben daarnaast eigen speerpunten. Bij verschillende faculteiten worden studenten actief betrokken bij het onderzoek. Op die manier hoopt men deze studenten te prikkelen om hun grenzen te verleggen.[40]
Een deel van de onderzoeksgroepen van de RUG is multidisciplinair samengesteld[41][42] omdat ontwikkelingen
in de wetenschap vaak ontstaan op de raakvlakken van verschillende vakgebieden. Ook neemt de RUG deel aan nationale en internationale onderzoeksprogramma's.
In 2019 verschenen er 9.397 Groningse onderzoekspublicaties (waarvan 546 proefschriften).[43] In
2019 zijn 708 promovendi toegelaten tot een promotietraject (tegen 816 in 2018). Rond de 50% van de ingestroomde promovendi kwam uit het buitenland. In 2019 vonden in totaal 546 promoties plaats, waarvan 22 cum laude. Het
landelijk aandeel was daarmee rond de 11%.[44]
Onderzoeksinstituten
Godgeleerdheid en godsdienstwetenschap
Centrum voor Religie en Erfgoed Qumran Instituut
Centre voor Religion, Conflict and Globalization (CRCG)
Institute of Indian Studies
CRASIS: Cultuur, Religie Samenleving in de Grieks-Romeinse Oudheid
Centre Religion, Health and Wellbeing
Letteren
Center for Language and Cognition Groningen (CLCG) Groningen Institute of Archeology (GIA)
Groningen Research Institute for the Study of Culture (ICOG)
              De Harmonie (foto 2009)
      Technisch Fysisch Laboratorium (foto 2010)
    Het Donald Smits Centrum voor Informatie Technologie (ICT) op het Zernikecomplex (opgeleverd 2002, foto 2005)
 
 Wijsbegeerte
 Bernoulliborg (oplevering en foto 2007)
 Ethiek, Sociale en Politieke filosofie Geschiedenis van de filosofie Theoretische filosofie
Gedrags- en maatschappijwetenschappen
Heijmans Instituut (voor psychologisch onderzoek)
Nieuwenhuis Instituut (Pedagogie and Onderwijs Wetenschappen)
Het Gronings Centrum voor Sociaal- Wetenschappelijk Onderzoek (Sociologie)
Ruimtelijke wetenschappen
Urban and Regional Studies Institute (URSI)
Nederlands Interdisciplinair Demografisch Instituut (NIDI), onderzoeksinstituut van KNAW
Rechtsgeleerdheid
Groningen Centre for Law and Governance (GCL)
Economie en bedrijfskunde
SOM research institute
Technische en natuurwetenschappen
Bernoulli Institute for Mathematics, Computer Science and Artificial Intelligence
ENTEG - Engineering and Technology institute Groningen
ESRIG - Energy and Sustainability Research Institute Groningen
GBB - Groningen Biomolecular Sciences and Biotechnology Institute
GELIFES - Groningen Institute for Evolutionary Life Sciences
GRIP - Groningen Research Institute of Pharmacy
ISEC - Institute for Science Education and Communication
Kapteyn Astronomical Institute (Sterrenkunde en Astronomie)
Stratingh Institute for Chemistry
Van Swinderen Institute for Particle Physics and Gravity
Zernike Institute for Advanced Materials (ZIAM)[45]
 Duisenberg building (foto 2005)
  Kapteynborg (foto 2005)
 KVI-CART Onderzoeksinstituut
   Medische wetenschappen

 Research Institute GUIDE: Chronic Diseases and Drug Exploration
Research Institute Brain and Cognition: Behavioural and Cognitive Neurosciences
Research Institute SHARE: Science in Healthy Ageing and healthcaRE
Research Institute W.J. Kolff: Biomaterials
Cancer Research Center Groningen (CRCG): Fundamental, Clinical and Translational Cancer Research
Onderwijs
Studies en studentenpopulatie
De universiteit biedt 48 bacheloropleidingen (waarvan 29 in het Engels) en 167 masteropleidingen (waarvan 126 in het Engels) aan.[46]
Opleidingen per faculteit zijn:
Faculteit Economie en Bedrijfskunde: bedrijfskunde, international business, econometrie, economie en bedrijfseconomie, accountancy en controlling, business administration, MKB en
ondernemerschap).[47]
Faculteit Godgeleerdheid en
Godsdienstwetenschap: Theologie en Godsdienstwetenschap
Faculteit Gedrags- en Maatschappijwetenschappen: Onderwijskunde, Pedagogische wetenschappen, Psychologie en Sociologie
Faculteit der Letteren: Letteren, Taalwetenschap, Cultuurwetenschappen, Geschiedenis, Journalistiek, Archeologie, Communicatiewetenschap, Theaterwetenschappen, Europese Studies, Midden-Oostenstudies, Neerlandistiek, Noord-Amerikastudies, Oudheidstudies,
Kunstgeschiedenis, Internationale betrekkingen[30]
Faculteit Medische Wetenschappen: Bewegingswetenschappen, Geneeskunde, Tandheelkunde, onderdeel Universitair Medisch Centrum Groningen[48]
Faculteit Rechtsgeleerdheid: Rechtsgeleerdheid, fiscaal recht, Internationaal- en Europees recht, IT-recht, juridische bestuurskunde, Nederlands recht, notarieel recht[31]
Faculteit Ruimtelijke Wetenschappen: Ruimtelijke Wetenschappen, Sociale Geografie en Planologie, Technische planologie[32]
Faculteit Wijsbegeerte: Filosofie
Faculty of Science and Engineering: Technische Wiskunde, Biomedische Technologie, Life Science and Technology, Nanotechnologie, Wiskunde, Informatica, Biologie, Farmacie, Natuurkunde, Technische natuurkunde, Technische Bedrijfskunde, Scheikunde, Scheikundige technologie, Energie- en Milieuwetenschappen, Kunstmatige intelligentie en
Sterrenkunde[34]
University College Groningen: multidisciplinaire bacheloropleiding Liberal Arts and Sciences
Campus Fryslân: multidisciplinaire master- en bacheloropleidingen: Global Responsibility & Leadership, Sustainable Entrepreneurship, Governance and Law in Digital Society, Tourism Geography and Planning, Multilingualism, Water Technology en Voice Technology.
  Groei van de studentenbevolking aan het begin van de 21e eeuw
                                                               
Er studeerden per 1 oktober 2020 34.126 studenten aan de RUG[49], een stijging ten opzichte van 2019 (31.840 studenten).[50] Voor de propedeusefase hadden zich per oktober 2020 7.192 (2019: 6355) nieuwe studenten ingeschreven. In 2019-2020 studeerden ongeveer 7500 buitenlandse studenten aan de RUG.[51]
Externe beoordelingen
De RUG streeft er naar haar internationale positie tot uiting te laten komen in de rangschikking van internationale universiteiten. Volgens de universiteit kan, uitgaande van de meest toonaangevende rangschikkingen, de Rijksuniversiteit Groningen, op het gebied van onderzoek, gerekend worden tot de wereldwijde top 100. Er zijn verschillende instanties die universiteiten wereldwijd met elkaar vergelijken op basis van diverse criteria. Zo is een veel aangehaalde rangschikking de Times Higher Education World University Rankings (THE), die de RUG in 2020 wereldwijd op plaats 80 zette. Volgens de THE Subject rankings van 2021 staat de RUG in 8 van de 11 onderscheiden wetenschapsgebieden in de top 100: Psychology (62), Law (72), Pre-clinical, clinical and health (83), Arts and humanities (72), Business and economics (83), Physical sciences (76) en Life sciences (77) en Social sciences (68). Ook in een aantal andere toonaangevende internationale ranglijsten staat de RUG vaak in de top 100 van beste universiteiten.[52]
Ook bekend is de Academic Ranking of World Universities, een mondiale Top 500 die jaarlijks gepubliceerd wordt door de Shanghai Jiao Tong Universiteit. In deze ranking staat de RUG op plaats 69 (augustus 2020)[53]. Op verschillende andere ranglijsten, waarbij uiteenlopende criteria als duurzaamheid, carrièreperspectief of aantrekkelijkheid voor studenten zijn gebruikt, komt Groningen in de top 100 of 200 voor.
Binnen Nederland wordt Groningen onder meer door de volgende ranglijsten beoordeeld:
In de Keuzegids Universiteiten staat de Rijksuniversiteit Groningen in de categorie ‘Brede
Klassieke Universiteiten 2021’ op een gedeelde vierde plaats (van zes).[54] Tot de "topopleidingen" van Nederland (76 punten of meer) behoren de opleidingen Archeologie (93 punten), Minorities & Multilingualism (91), English Language and Culture (86), Global Responsibility and Leadership (86), Theologie (79), Religiewetenschappen (79), en Filosofie van een Bepaald wetenschapsgebied (75). Voor de master opleidingen staat de Rijksuniversiteit Groningen in de categorie Brede Klassieke Universiteiten op de eerste
plaats.[55]
In 2014 verrichtte het onafhankelijke Schotse onderzoeksbureau Biggar Economics, dat gespecialiseerd is in het duiden van de economische impact van kennis- en onderzoeksinstellingen, in opdracht van RUG en UMCG onderzoek naar de economische impact van RUG en UMCG. Het opgeleverde rapport concludeerde dat de Rijksuniversiteit Groningen tezamen met het Universitair Medisch Centrum Groningen (UMCG) zorgt voor ruim 12.500 fulltime banen en een jaaromzet van €1,4 miljard. De impact van RUG en UMCG op de economie van Noord-Nederland en Nederland als totaal is echter veel groter. Gezamenlijk zijn RUG en UMCG verantwoordelijk voor ruim 24.000 banen in Groningen, bijna 30.000 in de noordelijke provincies en ruim 60.000 banen in Nederland. Samen dragen RUG en UMCG jaarlijks €2,6 miljard bij aan de Noord-Nederlandse economie en
€5,4 miljard aan de Nederlandse economie.[56][57]
Studentenleven
Het studentenleven speelt zich onder andere af bij studie- en studenten(sport)verenigingen. Zie voor een opsomming:
             
 Lijst van studieverenigingen[58][59]
Lijst van studentengezelligheidsverenigingen[60] Lijst van confessionele studentenverenigingen
Lijst van studentenmuziekverenigingen[61] Lijst van studentensportverenigingen[62]
Eredoctoraten
Zie Lijst van eredoctoraten van de Rijksuniversiteit Groningen voor het hoofdartikel over dit onderwerp.
Bekende alumni en medewerkers
Zie Lijst van bekende alumni en medewerkers van de Rijksuniversiteit Groningen voor het hoofdartikel over dit onderwerp.
In de loop van haar bestaan heeft de RUG talenten voortgebracht van heel verschillende aard. Onder hen zijn de eerste daadwerkelijk afgestudeerde vrouwelijke student (Aletta Jacobs),[63] de eerste vrouwelijke lector in Nederland (Marie Elise Loke, 1907),[64] de eerste Nederlandse ruimtevaarder (Wubbo Ockels)[65][66] en de eerste president van de Europese Centrale Bank (Wim Duisenberg).[67] Naar deze laatste alumnus werden een gebouw[68] en een leerstoel[69] genoemd.
Publicaties
Klaas van Berkel: Universiteit van het Noorden. Vier eeuwen academisch leven in Groningen. Deel 1: De oude universiteit 1614-1876. Hilversum, Verloren, 2014. ISBN 978- 90-8704-466-4
Klaas van Berkel: Universiteit van het Noorden. Vier eeuwen academisch leven in Groningen. Deel 2: De klassieke universiteit 1876-1945. Hilversum, Verloren, 2017. ISBN 978-90-8704-681-1
Jolanda Oosterheert: In vol ornaat. Vier eeuwen Groningse senaatsgalerij. Groningen, 2009. ISBN 9789077922576
Universitair leven in Groningen 1614-1989. Professoren en studenten, boek en uitgeverij. Red. J. Kingma, W.R.H. Koops en F.R.H. Groningen, 1989. ISBN 90-367-0162-7
R.E.O. Ekkart en J. Schuller tot Peursum-Meijer: Groninger academieportretten. Catalogus van de portretten in het Academiegebouw en de Bibliotheek der Rijksuniversiteit te Groningen. Groningen, 1978. Geen ISBN
Historisch Genootschaap te Groningen: Album Studiosorum Academiae Groninganae. Boekdrukkerij B. Wolters, Groningen, 1915
Externe link
Officiële website (http://www.rug.nl/)
                         Noten
1. Als mogelijke reden hiervoor is wel aangevoerd dat de universiteit het zich niet dacht te kunnen permitteren om zich fel tegen de bezetter op te stellen en sluiting te riskeren (en dus de studenten

  maar adviseerde om zich gedeisd te houden) omdat men bang was dat na de oorlog Den Haag dan opnieuw zou kunnen proberen om de universiteit te sluiten.[12]
 Referenties
1. Verkorte geschiedenis van de Rijksuniversiteit Groningen (http://www.rug.nl/about-us/who-are -we/history/short-history)
2. De Rijksuniversiteit Groningen kende verschillende namen. (http://www.rug.nl/society -business/university-museum/history/university -of-groningen/) rug.nl
3. Het wapen van de Rijksuniversiteit Groningen (https://web.archive.org/web/20070211070710/ http://www.rug.nl/corporate/info/rughuisstijl/huis stijlelementen/windows/RUGwapenKleurGroot.j pg) rug.nl (gearchiveerd)
4. Beschrijving van het originele wapen van de universiteit (http://www.rug.nl/about-us/how-to-f ind-us/huisstijl/basiselementen/logo/universiteit swapen) rug.nl
5. Wetenschap volgens het woord van God. (zie de tijdlijn op 1 januari 1618) (http://www.rug40 0.nl/rug400_2/rug_definitief.dev/nl/tijdlijn.html) rug400.nl
6. Rug wordt joedzjie (http://archief.ukrant.nl/nieu ws/rug-wordt-joedzjie). Universiteitkrant. Gearchiveerd (https://web.archive.org/web/201 71016175209/http://archief.ukrant.nl/nieuws/ru g-wordt-joedzjie) op 16 oktober 2017. Geraadpleegd op 16 oktober 2017.
7. De geschiedenis van de Juridische Faculteit (ht tp://www.rjhbrink.eu/Berolini/400-jaar.htm)
8. Geschiedenis van de Rijksuniversiteit Groningen 1600–1700 (https://www.rug.nl/mus eum/history/articles/1600-1700#opening-univer siteit). rug.nl. Geraadpleegd op 15 februari 2022.
9. Ubbo Emmius: de eerste rector (http://www.ru g.nl/alumni/steun-de-rug/ubbo-emmius-fonds/u e-fonds/ubbo-emmius-%281547-1625%29)
10. Uitnodiging voor de inauguratie van de Keizerlijke Universiteit (http://www.rug.nl/bibliot heek/services/ub/gebouw/derdeverdieping/zaal bijzonderecollecties/bijzonderecollecties/progra mmata/academische_edicten) rug.nl
11. Van Hogeschool naar Rijksuniversiteit (http://w ww.rug.nl/science-and-society/university-muse um/history/university-of-groningen/1876-prese nt) rug.nl
12. Mathijs Deen, "Een betoverende gebeurtenis", Broerstraat 5 nr. 4, december 2017. pp. 18-19.
13. Programma 400 jaar Rijksuniversiteit Groningen (http://www.rug.nl/news-and-events/ events/lustrum/)
14. Ingeschreven studenten aan de RUG (VSNU) (https://www.universiteitenvannederland.nl/f_c_
ingeschreven_studenten.html#tweede). Geraadpleegd op 22-02-02.
15. Informatie over de eerstejaars rechtenstudie in Leeuwarden (http://www.rug.nl/rechten/voorlich ting/vestiging-friesland/) rug.nl
16. "Campus Fryslän begint klein maar is vol ambitie (Friesch Dagblad) (https://frieschdagbl ad.nl/2018/9/14/campus-fryslan-begint-klein-m aar-is-vol-ambitie)". Geraadpleegd op 2 februari 2022.
17. De University of Groningen/Campus Fryslân in Leeuwarden wordt officieel de elfde faculteit van de Rijksuniversiteit Groningen (http://www.r ug.nl/news/2015/01/university-returns-to-frysla n-after-two-hundred-years).
18. RUG/Campus Fryslân (http://www.rug.nl/cf/) rug.nl
19. (en) Frits Zernike krijgt Nobelprijs (http://www.n obelprize.org/nobel_prizes/physics/laureates/1 953/zernike-bio.html) nobelprize.org
20. Nobelprijswinnaar Ben Feringa (https://www.ru g.nl/about-ug/profile/prizes-and-awards/nobelp rijs/nobel-prize-ben-feringa/).
21. Rijksuniversiteit Groningen/Campus Fryslân (ht tp://www.rug.nl/cf/)
22. "Rijksuniversiteit Groningen blaast plan Chinees filiaal af" (https://nos.nl/artikel/221437 7-rijksuniversiteit-groningen-blaast-plan-chinee s-filiaal-af.html), NOS.nl, 29 januari 2018
23. Bekijk het virtueel Anatomisch Museum van de Rijksuniversiteit Groningen (https://web.archiv e.org/web/20141105173202/http://anatomie.u b.rug.nl/index.htm)
24. Volkenkundig Museum Gerardus van der Leeuw (http://www.rug.nl/science-and-society/u
niversity-museum/collections/ethnological/pdf/ mgcataloguslr.pdf) rug.nl
25. De Rijksuniversiteit Groningen is lid van de Stichting Academisch Erfgoed (http://www.acad emischerfgoed.nl/)
26. Faculteit Economie en Bedrijfskunde (http://ww w.rug.nl/feb/) rug.nl
27. Fusie van Faculteit Economie en Faculteit Bedrijfskunde (http://www.rug.nl/news/2007/09/ 093_07) rug.nl
28. Faculteit Godgeleerdheid en Godsdienstwetenschap (http://www.rug.nl/gg w/) rug.nl
29. Faculteit Gedrags- en Maatschappijwetenschappen (http://www.rug.n l/gmw/)
                                                                                            
  30. Faculteit der Letteren (http://www.rug.nl/let/) rug.nl
31. Faculteit Rechtsgeleerdheid (http://www.rug.nl/ rechten/)
32. Faculteit Ruimtelijke Wetenschappen (http://ww w.rug.nl/frw/)
33. Faculteit Wijsbegeerte (http://www.rug.nl/filosofi e/) rug.nl
34. Faculteit Wiskunde en Natuurwetenschappen (http://www.rug.nl/fwn/) rug.nl
35. University College Groningen (http://www.rug.n l/ucg/)
36. (en) Networks (https://www.rug.nl/about-ug/profi le/internationalization/networks/). University of Groningen (7 mei 2018). Geraadpleegd op 25 januari 2022.
37. Enlight website (https://enlight-eu.org/index.ph p).
38. The Guild of European research-intensive universities (https://www.the-guild.eu/).
39. Coimbra Group Universities (https://www.coimb ra-group.eu/). www.coimbra-group.eu. Geraadpleegd op 25 januari 2022.
40. Inleiding over het onderwijs van de Rijksuniversiteit Groningen (http://www.rug.nl/e ducation/) (website RUG)
41. Inleiding over het onderzoek van de Rijksuniversiteit Groningen (http://www.rug.nl/r esearch/) rug.nl
42. Inleiding over de interdiciplinaire onderzoeksgroepen van de Rijksuniversiteit Groningen (http://www.rug.nl/about-us/collabor ation/research-collaboration/) rug.nl
43. VSNU - onderzoeksoutput (https://www.vsnu.nl/ f_c_onderzoek_downloads.html)
44. Jaarverslag 2019: onderzoek. (https://www.r ug.nl/about-ug/profile/facts-and-figures/jaarver slagen-pdf/rug-jaarverslag2019.pdf) rug.nl
45. The Zernike Institute for Advanced Materials (h ttp://www.rug.nl/zernike). Geraadpleegd op 16 oktober 2017.
46. Opleidingen van de Rijksuniversiteit Groningen 2017 (http://www.rug.nl/about-us/where-do-we- stand/facts-and-figures/)
47. Opleidingen van de Faculteit Economie en Bedrijfskunde (http://www.rug.nl/feb/education/ allprogrammes)
48. Faculteit Medische Wetenschappen (http://ww w.rug.nl/umcg/) rug.nl
49. feiten-en-cijfers (https://www.vsnu.nl/feiten-en- cijfers.html). www.vsnu.nl. Gearchiveerd (http s://web.archive.org/web/20210228192233/http s://www.vsnu.nl/feiten-en-cijfers.html) op 28 februari 2021. Geraadpleegd op 30 maart 2021.
50. VSNU: Feiten en cijfers onderwijs (https://www. vsnu.nl/feiten-en-cijfers-onderwijs.html)
51. Jaarverslag 2019 (https://www.rug.nl/about-ug/ profile/facts-and-figures/jaarverslagen-pdf/rug-j aarverslag2019.pdf). Gearchiveerd (https://we b.archive.org/web/20211103140645/https://ww w.rug.nl/about-ug/profile/facts-and-figures/jaarv erslagen-pdf/rug-jaarverslag2019.pdf) op 3 november 2021.
52. De internationale positie van de Rijksuniversiteit Groningen. (http://www.rug.nl/a bout-us/where-do-we-stand/rankings) rug.nl
53. RUG rankings (https://www.rug.nl/about-ug/pro file/facts-and-figures/position-international-rank ings). Gearchiveerd (https://web.archive.org/w eb/20211008092721/https://www.rug.nl/about- ug/profile/facts-and-figures/position-internation al-rankings) op 8 oktober 2021.
54. Keuzegids Universiteiten 2021 - RUG (https://w ww.rug.nl/news/2020/11/keuzegids-2021-arche ologie-en-minorities-multilingualism-weer-in-to p-5-van-nederland)
55. https://www.rug.nl/news/2019/03/ug-again- best-classic-masters-university-in-the- netherlands
56. Fact Sheet: Economic impact of RUG en UMCG (http://www.rug.nl/news-and-events/ne ws/archief2014/nieuwsberichten/rug-umcg-eco nomic-impact-fact-sheet-27jun14.pdf)
57. Biggar Economics. Combined Economic Impact of the University of Groningen and UMC Groningen. (2014) (http://www.rug.nl/new s-and-events/news/archief2014/nieuwsberichte n/rug-umcg-economic-impact-report-27jun14.p df) rug.nl
58. Overzicht van de Groningse studentenverenigingen (http://www.rug.nl/educ ation/find-out-more/extracurricular-activities-as sociations/)
59. Internationale Studieverenigingen van de Rijksuniversiteit Groningen (http://www.rug.nl/e ducation/find-out-more/extracurricular-activities -associations/international-student-association s)
60. Studentengezelligheidsverenigingen in Groningen (http://www.rug.nl/education/find-out -more/extracurricular-activities-associations/stu dent-societies)
61. Culturele verenigingen van de Rijksuniversiteit Groningen (http://www.rug.nl/education/find-out -more/extracurricular-activities-associations/cul tural)
62. Website van de studentensportverenigingen in Groningen (https://web.archive.org/web/20150 217180815/http://www.aclosport.nl/en/sports/)
63. Aletta Jacobs: de eerste afgestudeerde vrouwelijke student in Nederland (http://www.ru g.nl/science-and-society/illustra2014/aletta-jac obs)
64. Marie Elise Loke: de eerste vrouwelijke lector van Nederland (http://www.rug.nl/let/organizati
                                                                                                         
 Zie de categorie Rijksuniversiteit Groningen van Wikimedia Commons voor mediabestanden over dit onderwerp.
     Universiteiten in Nederland
 Bekostigd: Amsterdam · Delft · Eindhoven · Groningen · Leiden · Maastricht · Nijmegen · Open Universiteit · Rotterdam · Tilburg · Twente · Utrecht · Vrije Universiteit · Wageningen
Aangewezen: Humanistiek · Kampen (Broederweg) · Nyenrode · Protestantse Theologische Universiteit · Saba · TIAS · T.U. Apeldoorn
Grensoverstijgend: Limburg · Webster University
Voormalig: Harderwijk · Franeker · Kwartierlijke Academie van Nijmegen · K.T.U. Utrecht ·
Universiteit voor Theologie en Pastoraat
                            Coimbragroep
 Aarhus · Åbo · Barcelona · Bergen · Boedapest · Bologna · Bristol · Cambridge · Coimbra · Dublin · Edinburgh · Galway · Genève · Göttingen · Graz · Granada · Groningen · Heidelberg · Iași · Jena · Krakau · Leiden · Leuven · Louvain-la-Neuve · Lyon · Montpellier · Oxford · Padua · Pavia · Poitiers · Praag · Salamanca · Siena · Tartu · Thessaloniki · Turku · Uppsala · Würzburg
                                  Overgenomen van "https://nl.wikipedia.org/w/index.php?title=Rijksuniversiteit_Groningen&oldid=61294900"
Deze pagina is voor het laatst bewerkt op 13 mrt 2022 om 17:47.
De tekst is beschikbaar onder de licentie Creative Commons Naamsvermelding/Gelijk delen, er kunnen aanvullende voorwaarden van toepassing zijn. Zie de gebruiksvoorwaarden voor meer informatie.
Wikipedia® is een geregistreerd handelsmerk van de Wikimedia Foundation, Inc., een organisatie zonder winstoogmerk.
    on/bestuur-afdelingen-en-medewerkers/afdelin gen/afdeling-rtc/oudromaans/geschiedenis)
65. Wubbo Ockels: Een van de beroemdste alumni van de Rijksuniversiteit Groningen (http://www.r ug.nl/news/2014/05/0519wubboockels)
66. Informatie van NASA over Wubbo Ockels (htt p://www.nasa.gov/externalflash/the_shuttle/23 9.html)
67. Wim Duisenberg: Alumnus van de Rijksuniversiteit Groningen (http://www.rug.nl/e
68. 69.
ducation/summer-winter-schools/excellent-rese arch-university/)
Duisenberggebouw (http://www.rug.nl/news-an d-events/newsletters/international/2010/duisen bergbuilding)
Duisenberg leerstoel (http://www.rug.nl/researc h/our-top-research/top-researchers/named-ch airs/duisenberg-chair)
                  